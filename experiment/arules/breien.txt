Breien is een werkwijze om lappen textiel te maken van een doorlopend garen met behulp van twee of meer naalden.
Het voordeel van breien ten opzichte van bijvoorbeeld weven, is dat de resulterende lap meteen in de juiste vorm gemaakt wordt, waardoor er geen materiaal verloren gaat.
Breien kan zowel met de hand als met machines gedaan worden.
Het breien met de hand is een vorm van handwerken en wordt tegenwoordig vooral beoefend als een creatieve hobby, terwijl het in het verleden een gebruikelijke manier was om kleding te maken.
In de moderne textielindustrie worden allerlei kledingstukken met breimachines gebreid.